# Вказівні займенники 

В англійській мові існує лише декілька вказівних займенників. Їх основна функція, як про це легко здогадатися з назви, вказувати на предмети, особи, явища тощо.

Виділяють такі вказівні займенники: <b><i>this, that, these, those, such</i></b>.

1. <b>This</b> - цей (однина). <b>These</b> – ці (множина). 

2. <b>That</b> – той (однина). <b>Those</b> - ті (множина).

Потрібно бути дуже уважними щодо вживання вказівних займенників <b><i>this</i></b> та <b><i>that</i></b> у множині. Дуже розповсюджена помилка, коли вказуючи на декілька предметів, тобто, на множину, вживають вказівний займенник в однині, тож давайте звернемо на цей момент особливу увагу.<br>
Якщо у нас 1 предмет – вживаємо <b><i>this</i></b> або <b><i>that</i></b>:<br> 
<b><i>This</i></b> apple – <i>це яблуко</i>. <b><i>That</i></b> apple – <i>те яблуко</i>.<br>
<b><i>This</i></b> building – <i>ця будівля</i>. <b><i>That</i></b> building – <i>та будівля</i>.<br>
<b><i>This</i></b> is a girl – <i>це дівчина</i>. <b><i>That</i></b> is my sister – <i>то моя сестра</i>. <br> <b><i>That</i></b> girl is my sister – <i>та дівчина – моя сестра</i>.
<br>
<br>
Якщо у нас <b>2 і більше предметів</b> – вживаємо <b><i>these</i></b> або <b><i>those</i></b>:<br>
<b><i>These</i></b> apples – <i>ці яблука</i>, <b><i>those</i></b> apples – <i>ті яблука</i>. (Не можна казати <b><i>this apples</i></b> або <b><i>that apples</i></b>.)<br>
<b><i>These</i></b> buildings – <i>ці будівлі</i>, <b><i>those</i></b> buildings – <i>ті будівлі</i> (Не можна казати <b><i>this buildings</i></b> або <b><i>that buldings</i></b>.)<br>
<b><i>These</i></b> are girls – <i>це дівчата</i>. <b><i>Those</i></b> are my sisters – <i>то мої сестри</i>.<br>
<b><i>Those</i></b> girls are my sisters – <i>ті дівчата – мої сестри</i>.<br>

<span class="p1"><b>This/That – is/was</b></span><br>
<span class="p1"><b>These/Those – are/were</b></span><br>


<span class="p1"><b>Вживання:</b></span>
- <b><i>This (these)</i></b> вживається, коли йдеться про щось близьке в часі (теперішній час). В реченнях this/these часто заміняють такі слова як here, today, now.

- <b><i>That (those)</i></b>  - про віддалене в часі (минуле або майбутнє). У реченнях <b><i>that/those</i></b> часто заміняють такі слова як <b><i>there, far, yesterday, then</i></b>.

- <b><i>That</i></b> вказує на попереднє висловлювання, <b><i>this</i></b> — на наступне.

- <b><i>That (those)</i></b> вживається частіше, ніж українське той (те) і  може відповідати українському займеннику це.<br>

Також в англійській мові вказівними заменниками вважаються такі займенники як <b><i>such</i></b> — такий і <b><i>(the) same</i></b> — той самий, такий самий. <br>

* <b>Such i same – незмінні.</b>

* <b>the (same), як правило, вживається з означеним артиклем.</b><br>
<i>(It's all the same to me)</i>

* <b>Злічуваний іменник в однині з <i>such</i> вживається з неозначеним артиклем.</b><br>
<i>Such a beautiful day.</i> 

* <b>Злічуваний іменник в множині або незлічуваний іменник з <i>such</i> вживаються без артикля (zero article).</b><br>
 <i>I have never tried such tasty cakes!</i>
